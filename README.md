## 30 day CSS Challenge

Er zijn verschillende 30-day challenges op de wereld te vinden. De ab-challenge, de diet-challenge, de schilder je schuur geel challenge, maar in dit geval ben ik aan de CSS-challenge begonnen. 30 dagen heb ik verschillende css-technieken toegepast.  

Door het jaar heen zie je verschillende challenges verschijnen op het internet. De meest vernoemde zijn vaak de challenges voor de abs, strakkere benen of een maandje fanatiek sporten. Omdat deze voor mij niet van toepassing zijn binnen het vakgebied DP, heb ik gekozen voor de CSS challenge. Ik wil mezelf uitdagen om dingen met CSS uit te proberen en tot nieuwe ontdekkingen te komen.  

## Foundation

Om de challenge in een overzichtelijk geheel te plaatsen heb ik gekozen voor de frontend variant van Foundation. Ik heb voor deze variant gekozen omdat ik Bootstrap een te veilige keus vond. Foundation is in feiten hetzelfde, maar vereist wat nieuwe kennis. Tevens heb ik ook op internet gezocht naar “Frontend trends” en daar stond deze op 1.  

## November

De challenge is van start gegaan op 2 November en heeft geduurd tot de 31ste. Ik heb vooral gekeken naar hover effecten, on click, keyframes en loading scripts. Dit loading script heb ik na het vergaren van de kennis weer toegepast op de landingspage binnen media. Ook het foundation framework heb ik hier toegepast. 

## Reflectie

Het is voor mij goed geweest om veel te werken met CSS en met een ander frontend framework. Waar ik voorheen veel gebruik maakte van Javascript op mijn websites, kan ik hier nu eenvoudig CSS voor gebruiken. Ik zal deze link altijd actief houden, waardoor ik snel terug kan kijken wat ik daar en daar heb toegepast. 

Het werken met foundation is voor mijzelf ook van grote waarde. Ik weet nu hoe ik websites direct responsive krijg in Bootstrap, maar ook in Foundation. Ik denk dat dit me uiteindelijk een betere mediadesigner heeft gemaakt, dan voor deze 30-day challenge.  


### live link: www.jovalo.nl/30daycss
